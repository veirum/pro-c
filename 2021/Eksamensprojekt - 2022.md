# Eksamensprojekt Programmering B

*Programmering B* - opdateret Februar 2022

<br/>

## Beskrivelse

I den afsluttende periode af undervisningen afsættes 20 timers undervisningstid til, at eleverne med vejledning fra læreren, udarbejder et eksamensprojekt i grupper på to. Hvor dette ikke er muligt eller ønskeligt, kan man lade eleverne arbejde individuelt. Eksamensprojektet består af et produkt samt en synopsis. Synopsen skal dokumentere udviklingen af det færdige produkt og må højst have et omfang af fem til otte normalsider, eksklusiv koder, rutediagrammer, bilag mm. Eksamensprojektet udarbejdes inden for rammerne af projektoplæg stillet af skolen. 

Eksamensprojektgruppen udarbejder en fælles projektbeskrivelse, der inkluderer en beskrivelse af *den enkelte eksaminands* fokus. Projektbeskrivelsen godkendes af skolen, når beskrivelsen er tilstrækkelig fagligt bred og niveaumæssigt relevant. Eksamensprojektets **synopsis er individuelt udarbejdet**.

Det afsluttende eksamensprojekt består af et **produkt samt en synopsis**. 

> **Omfang:** 20 timer med vejledning + egen tid
>
> **Grupper:** Op til 2 personer, men skal godkendes, af pædagogiske årsager kan læreren bestemme gruppe sammensætning også enkeltmandsgrupper.
>
> **Synopsis:** 5 - 8 normalsider 2400 anslag. Udarbejdes **<u>individuelt</u>**. (Uden bilag, kode, modeller, figurer)

   

## Aflevering

Aflevering sker på Lectio.

***Husk fælles produkt samt individuel synopsis.***

Synopsen der omtales er en skriftlig opgave hvor eksaminandens problemstilling opridses og hvor hele processen fra planlægning over design til udvikling og afprøvning dokumenteres. I synopsen inddrages der diagrammer og andre visualiseringer der kan billedliggøre elevernes tanker om struktureringen af deres software. Endvidere gennemgås udvalgte dele af softwaren på kode niveau. 

#### Afleveringsfrist

Fredag d. 4. maj kl. 14:00

 

## Projektemner

Der vælges et af de nedenstående emner der skal danne grundlæg for jeres produkt.

 

 

### Projektoplæg 1 – Brætspil til computerspil

#### Baggrund

Mange programmører er ansat inden for underholdnings- og spilindustrien. Nogle gange er programmørerne ansat på et projekt der lavet et helt nyt spil fra bunden, der aldrig er set før. Andre gange får de til opgave at lave velfundgerende digitale udgaver af allerede eksisterende brætspil.

 

### Produkt

Lav en digital udgave af et brætspil f.eks. et af de nedenstående spil eller lignende:

 

Sænke slagskibe

Mastermind

Matador/Monopoly

 

Spillet skal som minimum indeholde de basale funktioner der udgøre det valgte spil. Det er på ingen måde tilladt at bruge kode eller dele af kode fra andre eller jer selv, der har lave udgaver af spillet.

 

## Projektoplæg 2 - Automatisering

### Baggrund

I industrien har man ofte brug for at et system automatisk kan tage beslutninger baseret på sensor input. Det kan være sortering af emner efter farve, form eller vægt, eller et gartneri der har brug for at deres stiklinger har perfekte forhold for at øge produktionen. Det kan også være at levere medicin på den rigtige stue i den korrekte mængde eller at et køretøj kan navigere til den korrekte position. 

#### Produkt

Løs et selvvalgt problem ved hjælp af forskellige komponenter såsom sensore, aktuatore, skærme og microcontrollere der løser det selvvalgte problem. Det er vigtigt at der er fokus på programmering og ikke teknik/elektronik.

 <br/>

### Projektoplæg 3 – Data management/Image processing

#### Baggrund

Data er overalt og i større og større mængder. Mange programmørers job handler om at håndtere disse data og manipulere dem for derved at opnå hvad man ønsker. Det kan f.eks. være at ens data skal have en bestemt form eller i en bestemt række følge for at man som programmør kan løse den opgave man er blevet stillet. Eller det kan være at man skal finde bestemte elementer i et billede eller optimere det ved at ændre f.eks. kontrast, saturation, skarphed osv.

#### Produkt

Du modtager f.eks. en .txt eller .csv fil med usorteret data tal/ord/navn. Din opgave er at lave et program der kan arbejde med den data der er i filen. Du skal kunne klargøre din data (åbne fil, manipulere, og gemme) til videre behandling og derefter undersøge om et tal/ord/navn findes i den udleverede fil og returnere resultatet.

Du skal løse opgaven ved hjælp af et valgfrit programmeringssprog implementere relevante algoritmer der vil gøre dig i stand til at løse opgaven. Det er ikke tilladt at bruge indbyggede funktioner der allerede implementerer de algoritmer du skal bruge til at løse opgaven.

### Projektoplæg 4 – Genskab en arkadeklassiker

#### Baggrund

I de gode gamle dage sad man ikke inde på sit værelse i gamerstole og spillede. Den gang var det i store haller eller på en lille grill-bar hvor man brugte sine surt optjente lommepenge på arkade maskiner der var store kasser med ét enkelt spil. Maskiner har dog haft en enorm indflydelse på hvordan spil er blevet som de er i dag og mange af de ikoniske titler vi kender stammer fra denne tid.

 

#### Produkt

Lave en reproduktion af et gammel arkadespil som f.eks. pac-man, asteroids, space invaders, frogger, break out, missile command.

## Pensum

[Link til Github](https://github.com/veirum/pro-c/blob/master/2021/Pensum%20Pro%20B.md)

# Faglige mål

 

·   bruge programmering til at undersøge et emne eller problemområde, med henblik på – via programmets funktion - at skabe ny indsigt eller til at løse et problem

 

·   behandle problemstillinger i samspil med andre fag

 

·   anvende avancerede konstruktioner i et programmeringssprog

 

·   redegøre for arkitekturen af programmer på forskellige abstraktionsniveauer, herunder 

 

·   relationen mellem brug og funktion redegøre for simple specifikationsmodeller og realisere disse i simple velstrukturerede programmer samt teste disse

 

·   rette, tilpasse og udvide avancerede programmer

 

·   demonstrere viden om fagets identitet og metoder

 

·   arbejde inkrementelt og systematisk i programmeringsprocessen.

 

 

 

# Bedømmelse

 

## Standpunkt

Jeres arbejde med den afsluttende projektopgave **skal indgå** i grundlaget for den afsluttende standpunktskarakter i faget. 

 

 

## Eksamen

 

### Type

Individuel mundtlig prøve på grundlag af eksaminandens afsluttende projektopgave og en opgave med tilhørende bilag, tildelt ved lodtrækning.

 

### Eksaminationstid

ca. 30 minutter. 

 

### Forberedelsestid

60 minutter

 

### Detaljer

Eksaminationen tager udgangspunkt i eksaminandens præsentation af eksamensprojektet suppleret med et eller flere i forvejen forberedte spørgsmål fra eksaminator. Eksaminationen former sig derefter som en samtale mellem eksaminand og eksaminator med udgangspunkt i opgaven.

 

# Bedømmelseskriterier

Bedømmelsen er en vurdering af, i hvilken grad eksaminandens præstation opfylder de faglige mål, se afsnittet faglige mål ovenover. 

 

## Karakter

Der gives én karakter ud fra en helhedsvurdering af eksaminandens mundtlige præstation, omfattende eksamensprojektet samt opgaven.

 

#  